## Elevfakturering (Betaling)

Vigo Elevfakturering er en sluttbrukertjeneste for massefakturering av elever i videregående opplæring. Tjenesten er laget for at personalet på skolene skal kunne opprette fakturagrunnlag, og at disse enkelt sendes til økonomisystemet for fakturering og videre oppfølging. Løsningen kombinerer informasjon om elever basert på informasjon fra skoleadministrativt system og varer basert på informasjon i vareregister fra økonomisystem. Systemet er kun ment som et forsystem for generering av fakturagrunnlag, og gir noen enkle muligheter for oppfølging som for eksempel betalingsstatus og kredittering. 

For at dere skal kunne benytte løsningen må det eksistere et økonomi-adapter som kommuniserer integrasjonen mellom FINT og deres økonomisystemet. Et slikt adapter finnes for noen økonomisystemer, men for andre ikke. Ta kontakt med oss med informasjon om hvilket økonomisystem dere benytter for status på integrasjonsmuligheter. Ved oppstart av en ny integrasjon må det også påberegnes arbeid med testing og kvalitetssikring av integrasjonen. 

Er du interessert eller har flere spørsmål oppfordrer vi deg til å ta kontakt via kundeportalen. 

### Demoside

Vi har satt opp en demo-versjon av nettsiden slik at du skal kunne teste og se hvordan det fungerer. Demo-siden vil også bli oppgradert med ny funksjonalitet og kan benyttes av brukerforumet til å gi tilbakemeldinger på ny funksjonalitet.

Lenke: [betaling-demo.felleskomponent.no](https://betaling-demo.felleskomponent.no/)

### Brukerforum

Vi har etablert en brukergruppe for interessenter av tjenesten. Gruppa samles digitalt noen ganger i halvåret for å disktuere og prioritere videreutvikling av løsningen og eventuelle utfordringer. Ta kontakt om du er interessert i å være med på fremtidige samlinger.

### Hvordan opprette en ordre

1. Logg inn på Elevfakturering
2. Trykk på **Opprett ordre**
3. Velg ønskede mottakere ved å:
   - Søk opp og velg en gruppe (undervisningsgruppe)
   - Søk opp og velg en person
   - Last opp en fil med elevreferanser fra Visma InSchool
- Trykk **videre**
- Søk opp og velg ønskede produkter
- Juster til ønsket antall og pris, trykk så **videre**
- Trykk **lagre betaling**

### Hvordan overføre ordre til økonomisystem
- Trykk **send ordre** eller velg **send til fakturering fra ordreopprettelse
- Kryss av på **velg alle** eller merk de fakturaene du ønsker å overføre
- Trykk **send ordre til fakturering**

### Hvordan følge opp en faktura

Vi jobber med en forbedret visning av ordrehistorikken. Det kommer nærmere forklaring når denne funksjonaliteten er på plass. 